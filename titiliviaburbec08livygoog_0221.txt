192 LIBER xxxv. cnr. ιι. ao. [amessa. aurea]

sciam, hue veniam, toto orbe terrarum quaerens aliquos
Romanis hostis. itaque si quibus tuorum meis criminibus
apud te creseere libet, aliam materiam crescendi ex me

quaerant. odi odioque sum Romanis. id me verum dicere
-paterHamilear et dii testes sunt. proindecum de belloRo·
mano cogitabis, inter primos amicos Hannibalem habeto:
si qua res te ad pacem compellet, in id consilium alium,
cum quo deliberes, quaerito.“ non movit modo talis oratio
regem, sed etiam reconciliavit Hannibali. ex consilio ita
discessum est, ut bellum gereretur.

XX. Romae destinabant quidem sermonibus hostem
Antiochum, sed nihildum ad id bellum praeter animos pa-
rabant. consulibus ambobus ltalia provincia decreta est,
ita ut inter se compararent sortirenturve, uter comitiis
eius anni praeesset. ad utrum ea non pertineret cura, ut
paratus esset, si quo eum extra ltaliam opus esset ducere
legiones. huie ‘consuli permissum, ut duas legiones scri-
beret novas et socium nominis Latini viginti milia et equi·
tes octingentos. alteri consuli duae legiones decretae,
quas L. Cornelius consul superioris anni habuisset, et so-
cium ac Latini nominis ex eodem exercitu quindecim milia,
et equites quingenti. Q. Minucio cum exercitu quem in
Liguribus habebat, prorogatum imperium. additum iu
supplementum ut quattuor milia peditum Romanorum
scriberentur et centum quinquaginta equites, et sociis eo-
dem quinque milia peditum imperarentur, ducenti quin-
quaginta equites. Cn. Domitio extra ltaliam, quo senatus
censuisset, provincia evenit, L. Quinctio Gallia et comitia
habenda. praetores deinde provincias sortiti, M. Fulvius
Centumalus urbanam, L. Scribonius Libo peregrinam, L.
Valerius Tappo Siciliam, Q. Salonius Sarra Sardiniam,
M. Baebius Tamphilus Hispaniam citeriorem, A. Atilius
Serranus ulteriorem. sed his duobus primum senatus
consulto, deinde plebei etiam seito permutatae provinciae
sunt: Atilio classis et Macedonia, Baebio Bruttii decreti.
Flaminio Fulvioque in hispaniis prorogatum imperium.
Baebio Tamphilo in Bruttios duae legiones decretae, quae
priore anno urbanae luissent, et ut sociis eodem milia

 

